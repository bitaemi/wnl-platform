	Cześć %recipient_name%!

	Na wstępie chcielibyśmy gorąco podziękować Ci za zaufanie i dołączenie do kursu “Więcej niż LEK”! Nie możemy już doczekać się wspólnej nauki! I mamy nadzieję, że Ty również. ;)

	W związku z nadchodzącym startem kursu chcielibyśmy przybliżyć Ci co wydarzy się w najbliższych dniach. :)

	1 - 3 listopada
	W tych dniach będziemy prowadzić na platformie (https://platforma.wiecejnizlek.pl) prace związane z uruchomieniem drugiej edycji. Jeśli jesteś uczestnikiem pierwszej edycji, będziesz mieć w tym czasie dostęp do kursu. Możesz natomiast spotkać się z przerwami w funkcjonowaniu samej platformy oraz poszczególnych lekcji. Prosimy o wyrozumiałość! :)
	Ze względu na poważne zmiany w materiałach, część slajdów zapisanych w Twoich Kolekcjach może niestety zniknąć. Nie będą one już po prostu występowały w nowych, poprawionych prezentacjach. Postaramy się jednak zachować wszystkie slajdy, których treść nie uległa zmianie. :)

	4 listopada
	Otwieramy 2. edycję kursu "Więcej niż LEK"! Tego dnia w Poznaniu odbędą się pierwsze warsztaty dla zapisanych na kurs stacjonarny. W tym samym czasie, na platformie pojawi się lekcja "0", czyli Wstęp do kursu. :) Bardzo zachęcamy do poświęcenia jej czasu w weekend, ponieważ zawiera wiele cennych wyjaśnień, które pozwolą Ci lepiej skorzystać z kursu. :)
	Każdy z poruszanych aspektów będzie posiadał osobny ekran z możliwością dyskusji, do której serdecznie Cię zapraszamy! Uczestnicy pierwszej edycji wiedzą już, jaka potęga drzemie w wymianie wiedzy oraz pytań paruset osób! ;)

	6 listopada
	Ruszamy z programem kursu! Na pierwszy ogień - Kardiologia, której poświęcimy cały pierwszy tydzień! :) W razie pytań i wątpliwości, przez pierwsze dni będziemy dla Ciebie dostępni niemal całodobowo. ;) Wiemy, że pierwsze kroki w nowym środowisku mogą być jeszcze niepewne, dlatego postaramy się zapewnić Ci maksimum wsparcia!

	Pozostajemy do Twojej dyspozycji na facebooku (https://facebook.com/wiecejnizlek) oraz na info@wiecejnizlek.pl! Przygodę czas zacząć! :)

	Do zobaczenia!
